---
layout: post
title: Користувачі навігації, хто вони?
date: '2023-02-02 12:00:00 +0200'
categories:
  - uk
tags:
  - Navigation
  - Turn by Turn
comments: true
lang: uk
ref: users-of-navigation
---
Покрокова навігація&nbsp;– це одна з послуг, яку багато компаній надають своїм клієнтам. Вони пропонують маршрут з пункту А в пункт Б і навігаційні інструкції, які повинні допомогти користувачеві дістатися до вибраного місця.

> При цьому ми не враховуємо, яким чином координати початкової, кінцевої і, при необхідності, проміжних точок потрапляють в рушій навігації. Припустимо, що на всіх попередніх етапах все було зроблено правильно, і у нас є відповідні точки, між якими ми прокладаємо маршрут. Також ми маємо достовірні дані про мережу доріг, на основі яких будуємо маршрут. Навігаційна система пропонує оптимальні (з точки зору наявної інформації про дорожню мережу) маршрути.

## Хто вони користувачі навігаційних послуг?

- **Служби доставки**. Навігація допомагає їм будувати оптимальні ланцюжки маршрутів, що значно впливає на їх бізнес. Це дозволяє планувати точний час доставки замовлень користувачам, одночасно знижуючи вартість кожної доставки. Водії вже добре знають територію, в якій працюють, тому в даному випадку використання навігації є вимогою самої компанії. Хоча, незважаючи на знання місцевості, водії не завжди обирають найкращі маршрути, а діють більше за власними сталими звичками. Це додатковий фактор стресу для водіїв, яких переводять з роботи у вільному режимі на їзду за маршрутами. Вони вважають, що компанії не довіряють їм і шпигують за ними. Тому можуть виникати не завжди виправдані нарікання до запропонованих маршрутів. Головною цінністю маршрутів є «остання миля», де дійсно потрібна покрокова навігація до пункту призначення.

- **Таксі** та кар-шерінг (Uber, Lift, Bolt, Grab, DiDi, etc.).

  - **Професійні таксисти**, які заробляють на життя працюючи водієм таксі. Вони працюють в межах одного міста, яке вже добре вивчили за час роботи. Вони знають місця, де можна скоротити шлях, щоб швидше дістатися до клієнта, або навпаки «зробити оглядову екскурсію для відвідувачів»&nbsp;– чим довший маршрут, тим вища вартість поїздки. Для них навігація не є необхідним інструментом. Важливішою для них є інформація про затори, аварії, розташування камер фіксації швидкості та інших порушень дорожнього руху. Схоже, Waze надає потрібний застосунок; де спільнота допомагає своїм членам, інформуючи один одного про такі проблеми.

  - **Водії каршерингу** не є професійними таксистами, вони не виїжджають на замовлення регулярно. Через обмежену кількість поїздок вони знають місто не так добре, як професійні таксисти. Це основна цільова аудиторія, для якої покрокова навігація стає незамінною. Зважаючи на специфіку каршерингу, вони більше не зможуть проїхати з клієнтом додатковий кілометраж, оскільки клієнт вже отримав уявлення про маршрут в застосунку каршерингу та може залишити негативний відгук про поїздку.

- **Звичайні водії**, які здійснюють щоденні поїздки за маршрутом дім-робота-дім. Ця категорія водіїв не потребує покрокової навігації. Вони досконало знають свій маршрут, усі можливі перешкоди, з якими можуть зіткнутися. Інформація про дорожній рух для них важлива, але не критична. Вирушаючи з дому на роботу, вони, як правило, виїжджають трохи раніше, щоб навіть за наявності несподіваного затору встигнути до початку робочого дня, а повертаючись з роботи, потрапивши в пробку, вони вважають це як неминучий випадок. Вони з деякою недовірою ставляться до маршрутів між домом і роботою, які значно відрізняються від їх звичного маршруту. Але такі водії повністю покладаються на покрокову навігацію в незнайомих місцях, на маршрутах, які відрізняються від їхніх звичайних рутинних поїздок: дім-робота, дім-магазин, дім-спортзал тощо.

- **Мандрівники**&nbsp;– це водії, які подорожують заради задоволення від подорожі або через ділові потреби. Вони вимагають навігації через повне незнання місцевості. До цієї категорії слід також віднести далекобійників, які доставляють вантажі на великі відстані та мають додаткові навігаційні вимоги&nbsp;– інформацію про вагогабаритні обмеження на їх шляху.

Чітке розуміння того, з якою категорією водіїв має справу компанія, може допомогти їй правильно реагувати на відгуки користувачів і відповідно покращувати сервіс.
